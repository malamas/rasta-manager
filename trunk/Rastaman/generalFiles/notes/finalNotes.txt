Σημειώσεις/κείμενο που προορίζεται να συμπεριληφθεί αυτούσιο ή να διαμορφώσει το τελικό κείμενο της εργασίας.
Το ανανεώνω με σειρά καταχώρησης (δηλ. όπως μου 'ρχονται) και όχι θεματικά,
έτσι ώστε κατά τη μεταφορά να μπορεί κανείς εύκολα να παρακολουθεί μέχρι ποιό σημείο έχει προχωρήσει
(και να μην χρειάζεται να ψάχνει πάνω-κάτω).

1. Απαίτηση R18: Πρέπει να αιτιολογήσουμε (π.χ. στο screenshot) τις αποκλίσεις από αυτά
που περιγράφουν οι φωστήρες, και συγκεκριμένα:
- Ζητούν: "Δίπλα από το πεδίο αναζήτησης θα υπάρχει κουμπί 'Αναζήτηση'. Σε περίπτωση..." κλπ.
Η δική μας λύση (αυτόματη ανανέωση/φιλτράρισμα του πίνακα κατά την εισαγωγή του κειμένου)
είναι φυσικά πολύ καλύτερη.
- Ζητούν: "Κατά την εισαγωγή ενός τραγουδιού σε μια λίστα γίνεται έλεγχος ύπαρξης του στη λίστα..." κλπ.
Η δική μας λύση (ο πίνακας διαθέσιμων τραγουδιών να περιλαμβάνει ανά πάσα στιγμή μόνο τα τραγούδια που
δεν περιέχονται στη λίστα), είναι φυσικά απείρως καλύτερη, και εξασφαλίζει ότι η διπλοεισαγωγή τραγουδιού
σε λίστα δεν είναι δυνατή.

2. Απαίτηση R17 (και πολλές άλλες): Ζητούν ότι και η διαγραφή λίστας (ή οποιασδήποτε άλλης οντότητας)
γίνεται στην ενιαία "φόρμα διαχείρισης" μαζί με την εισαγωγή/διαχείριση (επεξεργασία). Όπως έχουμε συζητήσει,
εμείς τη διαγραφή την αντιμετωπίζουμε με πολύ πιο λογικό τρόπο (στο αντίστοιχο TablePanel και όχι στο EditorPanel).

3. Λεπτομέρεια από τις απαιτήσεις: υπάρχουν κάποιες (ασήμαντες) αποκλίσεις από τις προδιαγραφές στους τίτλους
κουμπιών, π.χ. Εισαγωγή αντί Δημιουργία, Επεργασία αντί Ενημέρωση κ.ο.κ. Επίσης, δεν έχουμε βέβαια βάλει
πάνω από τις φόρμες τους βαρύγδουπους τίτλους που λένε αυτοί, όπως "Φόρμα Διαχείρισης Λίστας", λες και ο χρήστης
πάει φαντάρος.

4. Στις οδηγίες για την επεξεργασία λίστας:
- Η εισαγωγή τραγουδιού σε λίστα γίνεται στη θέση που καθορίζει η επιλεγμένη σειρά στον αριστερό πίνακα (της λίστας).
Συγκεκριμένα, το νέο τραγούδι εισάγεται πριν το επιλεγμένο, όπως είναι η συνήθης πρακτική στα δημοφιλή UI.
Σε περίπτωση που στον πίνακα των τραγουδιών της λίστας δεν είναι επιλεγμένο κανένα τραγούδι, τότε η εισαγωγή γίνεται
στο τέλος της λίστας. Σημειωτέον πως ο πίνακας δίνει τη δυνατότητα της αποεπιλογής (με Ctrl+click στην επιλεγμένη σειρά).
- <Να τονίσουμε, για εντυπώσεις!> Ο δεξιός πίνακας (των διαθέσιμων προς εισαγωγή τραγουδιών) είναι ανά πάσα στιγμή
ταξινομημένος αλφαβητικά ως προς τον τίτλο των τραγουδιών.
- Η αφαίρεση τραγουδιού από λίστα (και προσθήκη του στα διαθέσιμα) σέβεται το ενεργό φίλτρο (αν υπάρχει). Δηλαδή, αν
το τραγούδι που αφαιρείται ικανοποιεί το φίλτρο, τότε προστίθεται στα διαθέσιμα και εμφανίζεται, ενώ αν όχι, τότε
προστίθεται μεν στα διαθέσιμα (οι αριθμοί αλλάζουν), αλλά δεν εμφανίζεται. <είμαι περήφανος γι' αυτή τη συμπεριφορά :-)>

